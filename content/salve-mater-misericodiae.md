---
id: 333
title: Salve Mater Misericodiae
---

_Chorus:_
_Salve, Mater misericordiae,_
_Mater Dei et Mater veniae,_
_Mater spei et Mater gratiae,_
_Mater plena sanctae laetitiae, O Maria!_

1. Salve, decus humani generis.
Salve, Virgo dignior ceteris,
quae virgines omnes transgrederis
et altius sedes in superis. O Maria!

2. Salve, felix Virgo puerpera:
Nam qui sedet in Patris dextera,
Caelum regens, terram et aethera,
Intra tua se clasit viscera. O Maria!

3. Te creavit Pater ingenitus,
Obumbravit te Unigenitus,
Fecundavit te Sanctus Spiritus,
Tu es facta tota divinitus, O Maria.

4. Te creavit Deus mirabilem
Te respexit ancillam humilem,
Te quaesivit sponsam amabilem,
Tibi numquam fecit consimilem, O Maria.

5. Esto, Mater, nostrum solatium:
Nostrum esto, tu Virgo,
gaudium, et nos tandem post hoc exsilium,
Laetos juge choris caelestium. O Maria!


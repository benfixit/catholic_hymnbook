---
id: 437
title: O Esca Viatorum
category: entrance
---

1. O esca viatorum,
O panis Angelorum,
O manna caelitum!
Esurientes ciba,
Dulcedine non priva
Corda quaerentium. 2ce

2. O lympha, fons amoris
Quae puro Salvatoris
E corde profluis,
Te sitientes pota,
Haec sola nostra vota,
His una sufficis. 2ce

3. O Iesu! Tuum vultum
Quem colimus occultum
Sub panis specie,
Fac, ut remoto velo,
Aperta nos in caelo
Cernamus facie. 2ce


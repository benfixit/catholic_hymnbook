---
id: 35
title: Attende, Domine

---

_Refrain:_
_Attende Domine, et miserere,_
_Quia peccavimus tibi._

1. Ad te Rex summe, omnium redemptor.
Oculos nostros sublevamus flentes:
Exaudi, Christe, supplicantum preces.

2. Dextera Patris, lapis angularis,
Via salutis, ianua caelestis,
Ablue nostri maculas delicti.

3. Rogamus, Deus, tuam maiestatem.
Auribus sacris gemitus exaudi
Crimina nostra placidus indulge.

4. Tibi fatemur crimina admissa.
Contrito corde pandimus occulta
Tua, Redemptor, pietas ignoscat.

5. Innocens captus, nec repugnans ductus,
Testibus falsis pro impiis damnatus:
Qui redmisti, tu conserva, Christe.

---
id: 334
title: Lauda Sion Salvatorem
category: entrance
---

1. Lauda, Sion, Salvatorem,
Lauda ducem et pastorem,
In hymnis et canticis.
Quantum poses, tantum aude,
Quia major omni laude,
Nec laudare sufficis.

2. Laudis thema specialis,
Panis vivus et vitalis,
Hodie proponitur;
Quem in sacrae mensa coenae,
Turbae fratrum duodenae
Datum non ambigitur.

3. Sit laus plena, sit sonora,
Sit iucunda, sit decora
Mentis iubilatio.
Dies enim solemnis agitur,
In qua mensae prima recolitur
Huius institutio.

4. In hac mensa novi Regis,
Novum Pascha novae legis,
Phase vetus terminat.
Vetustatem novitas,
Umbram fugat veritas,
Noctem lux eliminat.

